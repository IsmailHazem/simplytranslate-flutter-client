<p>Normalnie użyłbyś/użyłabyś Google Translate. Problem tylko jest taki, że albo będziesz zalogowany(-a) na swoim koncie Google, albo będziesz miał(a) to samo IP co Twoje konto. Tłumaczenia mogą zostać przypięte do Twojej tożsamości. Czasami nie ma z tym problemu, innymi razy jest. Dokładnie tak, jak z przeglądaniem Wikipedii. Twórcy będą wiedzieć, jakie masz choroby, poglądy polityczne, jaką wyznajesz religię, jakiej jesteś orientacji seksualnej itd. Tłumaczenia są pod tym względem nieco gorsze.</p>

<p><a href="https://metalune.xyz/">Metalune</a> stworzył serwer proxy pod Google Translate. Możesz podłączyć się do jednej z tak zwanych instancji (serwerów) „<a href="https://simple-web.metalune.xyz/projects/simplytranslate.html">SimplyTranslate</a>”. Gdy zażądasz tłumaczenia wybranego tekstu, instancja przekaże to żądanie do Google Translate i zwróci Ci odpowiedź. Zostanie ujawniona jedynie tożsamość instancji. Jeśli wiele osób korzysta z jednej instancji, informacje o Tobie zostaną zaciemnione. Korzystanie za każdym razem z innej instancji da jeszcze lepszy efekt.</p>

<p>Metalune stworzył <a href="https://translate.metalune.xyz/">klient webowy</a> dla SimplyTranslate, a ja stworzyłem kliencką aplikację mobilną. Zaletami mojego klienta jest to, że możesz bez problemu połączyć się za każdym razem z inną instancją bez potrzeby odwiedzania innej strony internetowej. Po prostu wybierz jedną z dostępnych instancji w selektorze, pozwól aplikacji wylosować jedną z nich albo wpisz adres do własnej. Wszystko to bez potrzeby wychodzenia z Twojej ulubionej aplikacji.</p>

<p>Na razie bez natychmiastowych tłumaczeń z aparatu, tłumaczenia dokumentów czy tłumaczenia ze słuchu. Te powinny zostać najpierw zaimplementowane na serwerze proxy, a dopiero potem w aplikacjach klienckich. Postaram się z tym pomóc.</p>